# Мобилни устройства

Windows Phone е операционна система за мобилни устройства \(смартфони\), разработена от Microsoft, наследяваща платформата Windows Mobile. Windows Phone предлага една изцяло нова визия и функционалност, в крак с модерния начин на живот и постоянната свързаност към Интернет, която е добре комбинирана с мощен хардуер, осигуряващ оптимален комфорт при ползване с разнообразна мултимедия.

![](/chapter1/06.png)

_Фиг.6. Windows Phone 7 излиза през 2010_

Първият Windows Phone 7 е представен на 21 октомври 2010, локализиран e на 25 езика, достъпен в 35 страни, а приложенията за него се публикуват в Windows Phone Store. Базиран е на Windows Embedded Compact 7 версията на Windows Embedded CE. Подръжката се преустановява на 14 октомври 2014.

![](/chapter1/07.png)

_Фиг. 7. Windows Phone 8 излиза през 2012_

Втората генерация мобилно устройство Windows Phone 8 излиза на 29 октомври 2012, а Windows Phone 8.1 на 2 април 2014. Windows CE се заменя от Windows NT кернела от Windows 8. Приложенията за него се публикуват в Windows Phone Store. Поддръжката на Windows Phone 8 се преустановява на 12 Януари 2016, а на Windows Phone 8.1 на 11 Юли 2017 .

![](/chapter1/08.png)

_Фиг. 8. Windows 10 Mobile излиза през 2015_

На 20 ноември 2015 е представена операционната система Windows 10 Mobile. Поддържа се архитектурата Universal Windows Platform. Приложeнията се публикуват и изтеглят от Windows Store. Подръжката се преустановява на 11 Юни 2019.

