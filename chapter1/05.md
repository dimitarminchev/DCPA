## Инсталация

Напълно безплатна версия на интегрираната среда за разработка наречена **Microsoft Visual Studio Community Edition**, може да се изтегли от официалният сайт на компанията в Интернет на адрес: [https://www.visualstudio.com/](https://www.visualstudio.com/). Понастоящем последната актуална версия на този продукт еMicrosoft Visual Studio Community Edition 2017.

![](/chapter1/11.png)

_Фиг. 11.  Microsoft Visual Studio Website_

Стандартна инсталация по подразбиране изисква скромните **594 **MB свободно дисково пространство, но тя включва само редактора на интегрираната среда за разработка Visual Studio, както и инструменти за колаборативна работа.

За разработка на универсални приложения за платформа Windows е необходимо да се включи опцията **Universal Windows Platform development **\(Фиг. 12\), като се добавят допълнителни софтуерни компоненти за разработчици \(Фиг. 13\).

![](/chapter1/12.png)

_Фиг. 12. Visual Studio 2017 Installer: Universal Windows Platform development_

![](/chapter1/13.png)

_Фиг. 13. Visual Studio 2017 Installer: UWP Windows 10 SDK_

Допълнителните инструменти за разработчици увеличават обема на необходимото дисково пространство за инсталиране на интегрираната среда за разработкаVisual Studio. Необходими са **39 GB** свободно дисково пространство \(Фиг. 14\).

![](/chapter1/14.png)

_Фиг. 14. Visual Studio 2017 Installer_

Продължава се напред и се изчаква приключването на инсталацията. Процедурата отнема значително количество време.

